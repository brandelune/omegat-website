<div class="container">
				
<h2>Requisitos</h2>

<h3>Requisitos do sistema</h3>

<p>OmegaT funcionar&aacute; en calquera sistema no que o JRE (Java Runtime Environment) estea presente ou poida ser instalado. O JRE est&aacute; inclu&iacute;do en OmegaT, polo que non &eacute; preciso obtelo por separado. OmegaT instalouse con &eacute;xito en Windows (todas as versi&oacute;ns a partir de 98), macOS e Linux.&nbsp;</p>

<p>&Eacute; posible traducir ficheiros no formato Microsoft Office XML directamente con OmegaT. P&oacute;dense traducir os ficheiros de MS Word, Excel e Powerpoint en formatos m&aacute;is vellos, unha vez convertidos a formatos de Microsoft Office actuais, ou no seu lugar ao formato Office Open XML, proceso que se pode realizar con OpenOffice.org ou LibreOffice (tam&eacute;n libres) Para obter OpenOffice.org ou LibreOffice, siga a ligaz&oacute;n no bot&oacute;n \xABSoftware de terceiros\xBB situado &aacute; esquerda.</p>

<h3>Requisitos de usuario</h3>

<p>Non &eacute; moi dif&iacute;cil instalar ou empregar OmegaT, pero require unha certa disposici&oacute;n a ler e seguir as instruci&oacute;ns. Se ten unha aversi&oacute;n natural a ler instruci&oacute;ns e a s&uacute;a forma de tratar con programas novos &eacute; facer clic en todos os bot&oacute;ns ata que ocorre algo parecido ao efecto desexado, OmegaT non &eacute; adecuado para vostede.</p>

	</div>

