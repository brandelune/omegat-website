<div class="container">
				
				
<h2>Požiadavky</h2>




				
<h3>Požiadavky na systém</h3>




				
<p>OmegaT možno spustiť na akomkoľvek systéme na ktorom je nainštalované alebo je možné nainštalovať prostredie JRE (Java Runtime Environment). Prostredie JRE sa teraz dodáva priamo s OmegaT a nie je potrebné si ho zaobstarať osobitne. Program OmegaT bol úspešne inštalovaný na systémoch Windows (všetky verzie od 98), macOS a Linux.</p>

<p>Aby bolo možné použiť OmegaT na preklad súborov MS Word, Excel a Powerpoint, je ešte potrebný program OpenOffice.org (tiež zdarma). Pre získanie OpenOffice.org, použite odkaz zo stránky &quot;Softvér tretích strán&quot; vľavo.</p>




				
<h3>Požiadavky na používateľa</h3>




				
<p>Program OmegaT nie je nijako ťažké inštalovať alebo používať, ale vyžaduje si to vôľu čítať a riadiť sa pokynmi. Ak máte prirodzenú nevôľu k čítaniu pokynov, a váš prístup k novému softvéru je kliknúť na každé tlačidlo, ktoré vidíte dokiaľ sa neobjaví niečo podobajúce sa na požadovaný efekt, potom pre vás pravdepodobne program OmegaT nie je vhodný. Mali by ste byť tiež ochotní zaobstarať si a nainštalovať ďalší softvér (zdarma).</p>




				
			
