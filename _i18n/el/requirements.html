<div class="container">
				
<h2>Απαιτήσεις</h2>

<h3>Απαιτήσεις συστήματος</h3>

<p>Το OmegaT μπορεί να εκτελεστεί σε συστήματα στα οποία είναι εγκατεστημένο ή μπορεί να εγκατασταθεί το JRE (Java Runtime Environment). Το JRE πλέον παρέχεται με το OmegaT και δεν χρειάζεται να αποκτηθεί ξεχωριστά. Το OmegaT έχει εγκατασταθεί επιτυχώς σε Windows (98 ή νεότερη έκδοση), macOS και Linux.</p>

<p>Μπορείτε να μεταφράζετε αρχεία μορφής Microsoft Office XML απευθείας στο OmegaT. Αρχεία σε παλιότερες μορφές των Word, Excel και PowerPoint μπορούν να μεταφραστούν είτε με μετατροπή τους στις νέες μορφές τού Microsoft Office είτε με μετατροπή στην μορφή Office Open XML, μέσω του OpenOffice.org ή του LibreOffice, τα οποία διατίθενται δωρεάν. Για να αποκτήσετε το OpenOffice.org ή το LibreOffice, πιέστε τον σύνδεσμο "Λογισμικό τρίτων", αριστερά.</p>

<h3>Απαιτήσεις από τον χρήστη</h3>

<p>Το OmegaT δεν είναι ιδιαιτέρως δύσκολο στην εγκατάσταση και στην χρήση, αλλά καλό θα είναι να διαβάσετε και να ακολουθείτε τις οδηγίες. Αν γενικά απεχθάνεστε να διαβάζετε οδηγίες και συνήθως μαθαίνετε μια νέα εφαρμογή λογισμικού πιέζοντας ό,τι κουμπί βλέπετε ώσπου να πετύχετε στο περίπου αυτό που θέλετε, ίσως το OmegaT να μην κάνει για σας. Πρέπει, επίσης, να μην σας ενοχλεί η λήψη και εγκατάσταση επιπλέον (δωρεάν) λογισμικού.</p>

	</div>

